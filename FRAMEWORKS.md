#Val av ramverk

Till projektet stod valet av ramverk mellan Angular, Vue och React. Båda projektmedlemmarna hade tidigare erfarenhet av React och ville fördjupa sina kunskaper i JavaScript, men både Vue och Angular undersöktes som möjliga tekniker till projektet.

##Angular
Målet med projektet var att fördjupa projektmedlemmarnas befintliga programmeringskunskaper och få större erfarenhet av att utveckla med hjälp av ramverk. Då Angular skrivs med TypeScript och lämpar sig till större projekt valdes detta ramverk bort. Detta då båda projektmedlemmarna har väldigt begränsad erfarenhet av statiskt typade programmeringsspråk. 

##Vue
Vue anses ha den lättaste inlärningskurvan och lämpar sig väl till både små projekt och mindre projektgrupper. Vue beskrivs som mer lättillgängligt eftersom syntaxmallen är densamma som för traditionell utveckling med separerad HTML, CSS och JS jämfört med React som kör JSX. Eftersom projektgruppen tidigare arbetat med React och JSX kunde detta lika gärna ha inneburit en nackdel som en fördel, och det var därför ingenting som togs i beaktning. Vue är också det yngsta av de tre ramverken, vilket gör att det inte hunnit bli lika eftertraktat på arbetsmarknaden. 

##React
Projektgruppen hade tidigare erfarenhet av React, men sedan dess har språket utvecklats enormt. Reacts popularitet, projektgruppens tidigare erfarenheter av ramverket, en hänsyn till kommande anställningar och viljan att få fördjupade kunskaper gjorde att React blev den valda tekniken till detta projekt.

Källor till val av teknik:
<https://dzone.com/articles/react-vs-angular-vs-vuejs-a-complete-comparison-gu>
<https://www.codeinwp.com/blog/angular-vs-vue-vs-react/>
<https://medium.com/zerotomastery/tech-trends-showdown-react-vs-angular-vs-vue-61ffaf1d8706>
<https://naturaily.com/blog/vue-vs-react-2019-business-comparison>
